Az Országos Rendőr-főkapitányság országos szinten 212 db meghallgató helyiség kialakítását kívánja elvégezni, melyekkel a Büntetőeljárásról szóló 2017. évi XC. törvényben foglaltaknak megfelelően biztosíthatja a folyamatos kép- és hangfelvételek fixen telepített eszközökkel való elkészítését, a felvételek szükség szerinti torzítását, valamint az adott bűnügyhöz a felvételek automatikus csatolását/feltöltését. Az elvárt megoldás célja, hogy a meghallgatásokról a nyomozók egyszerűen tudjanak felvételeket készíteni egy, a meghallgatásokhoz újonnan kialakított szobákban, majd megtörténhessen a torzítás és az ügyhöz csatolás.