Vállalkozási szerződés keretében elektronikus fizetési szolgáltatások továbbfejlesztése a KÖFOP-1.0.0 – VEKOP-15-2016-00028 projekt keretében. Ezen továbbfejlesztés középpontjában az „Elektronikus fizetési és elszámolási rendszer” (EFER) Szabályozott Elektronikus Ügyintézési Szolgáltatás (SZEÜSZ) által nyújtott szolgáltatások igénybevételének interfészkapcsolat útján történő teljes körű megvalósítása, a rendőrségi hatósági ügyfeldolgozást biztosító informatikai szakrendszereibe történő implementálása áll. A fenti funkciók megvalósítása érdekében jelen közbeszerzés tárgyát képező szoftverfejlesztés által elektronikus fizetési megoldások kerülnek megvalósításra, amely integrálásra kerül a Rendőrség ügyviteli, valamint a követelésállomány nyilvántartást és a hatósági ügyfeldolgozást támogató pénzügyi szakrendszeréhez. A projekt keretében bevezetésre kerülő rendszer az állampolgárok számára biztosítja a bírságok helyszíni, bankkártyával történő befizetésének a lehetőségét.