Vállalkozási szerződés. A projekt célja, hogy a projekt eredményeként létrejövő megoldás – összhangban működve a Magyar Közút Nonprofit Zrt. (Ajánlatkérő) jelenlegi rendszereivel – egy egységes, jármű forgalomszámlálással kapcsolatos, a mérőállomásokat, mérési terveket, forgalmi adatokat és statisztikákat befogadó, előállító és tároló rendszerré váljon. A létrejövő rendszer minden szempontból meg kell feleljen az érvényes E-ÚT 02.01.21 „Országos közutak keresztmetszeti forgalmának számlálása és forgalom nagyságának meghatározása” nevű útügyi műszaki előírásban (UME) szereplő előírásoknak, valamint a műszaki specifikációban és mellékleteiben szereplő kiegészítéseknek. A nyertes ajánlattevő feladatainak pontos leírását az ajánlattételi szakaszban kibocsátásra kerülő közbeszerzési műszaki leírás és szerződés-tervezet tartalmazza majd. A közbeszerzési műszaki leírás és a szerződés-tervezet teljes tartalma tárgyalási alapot képez.