Ajánlatkérő az Intézmény részére 12 hónapban szükséges különféle kötszereket kívánja megvásárolni, kihelyezett raktár telepítésével és működtetésével. Ajánlat olyan termékre tehető, amely az ajánlattétel időpontjában rendelkezik a forgalomba hozatalhoz szükséges magyar hatósági engedélyekkel. Tekintettel arra, hogy a beszerzés tárgya központosított – országos, regionális – közbeszerzési eljárásba is bevonásra kerülhet, ezért Megrendelő a következő bontó feltételt köti ki: Megrendelő szerződéses kötelezettséget kizárólag a Ptk. 6:116. § (2) bekezdése szerinti, arra vonatkozó bontó feltétellel vállal, hogy amennyiben a beszerzés tárgyára vonatkozóan a központosított közbeszerzési rendszerben vagy összevont közbeszerzési eljárás keretében keretmegállapodás vagy szerződés kerül megkötésre, a központosított vagy összevont közbeszerzés rendszerében kell a beszerzést megvalósítania. Felek rögzítik, hogy ebből Megrendelőnek semmilyen hátrányos következménye nem származhat.