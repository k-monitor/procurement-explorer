A hulladékról szóló 2012. évi CLXXXV. törvény (Ht.) rendelkezései értelmében az állami hulladékgazdálkodási közfeladat ellátása körében ajánlatkérő feladata a közszolgáltatás során elkülönítetten gyűjtött és a vegyes hulladék kezelése során keletkezett hasznosítható hulladék hasznosításának megszervezéséről történő gondoskodás. A Ht. rendelkezései értelmében ajánlatkérő a közszolgáltatás körébe tartozó hulladék tulajdonosa. Mindezekkel összhangban Ajánlatkérő a közszolgáltatás során gyűjtött hulladékból származó SRF/RDF/RDF UA/UV haszonanyag energetikai hasznosításáról a jelen közbeszerzési eljárás alapján megkötésre kerülő keretmegállapodás(ok) és az azok alapján meghatározott közvetlen megrendelések / verseny újranyitások útján gondoskodik a keretmegállapodás időtartama alatt. A részletes feladatleírást a Közbeszerzési Dokumentumok mellékletét képző Műszaki leírás és a szerződéstervezet tartalmazza.