1. Rész: Ajánlatkérő a meglévő, jelenleg is üzemszerűen működő, első országos, nemzeti és tudományos bibliográfiai adatbázis rendszerének (Magyar Tudományos Művek Tára, röviden MTMT; integrált informatikai rendszer) vállalkozási szerződés keretében történő újratervezése, - nyílt, dokumentált alkalmazói programfelülettel (API) rendelkező, modulokból felépített megoldással - újraalkotása, üzemszerű működésének elindítása, amelynek eredményeképpen létrejön az MTMT2 nevű integrált informatikai rendszer. Ennek keretében feladat a MyCite2 szoftver fejlesztése: az ajánlatkérővel egyeztetett kivitelezési terv keretében történő elkészítése, folyamatos szoftver-minőség ellenőrzés és tesztelés biztosítása, valamint a fejlesztés és tesztelés dokumentálása, továbbá a dokumentumoknak a szoftver forráskódjával és futtató környezetével együtt történő átadása az ajánlatkérő által - a közbeszerzési eljárás másik részében - kiválasztott szoftver-minőség-ellenőrzés és tesztelési szolgáltatást végző ajánlattevőnek. 2. Rész: A jelen közbeszerzési eljárás 1. részének nyertese által kifejlesztendő MyCite2 szoftverrendszer fejlesztésével és tesztelésével kapcsolatos minőségbiztosítási feladatok ellátása vállalkozási szerződés keretében a fejlesztés során készülő dokumentáció-, a forráskód-, és a rendszerműködés alapján. Ajánlattevő köteles nyilatkozni az 1. rész keretében kifejlesztésre kerülő MyCite2 szoftverrendszer megfelelőségéről, amelynek alapján az ajánlatkérő az 1. rész tekintetében a teljesítést elfogadja, ennek megfelelően a 2. rész nyertesének a felelőssége az 1. rész szerződésszerű teljesítésének megállapítása.