A nyertes ajánlattevő feladata a Róheim-villa műemléki helyreállításához generáltervezési szolgáltatás nyújtása, építési engedélyezési tervdokumentáció összeállítása, engedélyeztetési eljárás lefolytatása, kiviteli tervdokumentáció elkészítése. Ennek keretében a Róheim-villa teljes rekonstrukciójának megtervezése, azaz az egész épületet érintő felújítási, restaurálási munka megtervezése a szakági tervezési munkákkal együtt. Tervező köteles elvégezni a szükséges kiegészítő kutatásokat bármely érintett szakterület esetében (pl.: falkutatás; farestaurátori-, kőrestaurátori-, műemléki- és épület diagnosztikai kutatás). A nyertes ajánlattevő feladatát képezi a kivitelezésre irányuló közbeszerzés során műszaki szakértői feladatok ellátása, továbbá a tervezői művezetési feladatok ellátása. A részletes feladatokat a közbeszerzési dokumentumok részét képező műszaki leírás tartalmazza. FAKSZ: Dr. Szűcs Gabriella OO868, Csók István Áron OO118, Dr. Bábosik Roland Ottó O1011