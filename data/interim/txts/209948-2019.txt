Pécs Megyei Jogú Város Önkormányzata pályázatot nyújtott be a „TOP-6.3.2-16 Zöld város kialakítása” című kiírásra, amelynek keretén belül a Ferencesek utcáját kívánja fejleszteni. A pályázat keretében a zöldfelületi fejlesztéseken kívül új térburkolat épül. A Ferencesek utcájában jelenleg nincs telepített növényzet. Az utca burkolata karakteres a vegyesen használt bazaltkockakő és aszfaltburkolat miatt. Az épületek homlokzatai mentén illetve az utca közepén bazaltkockakő sáv található, a középső sáv kialakítása miatt a felszíni vízelvezetést is szolgálja. Az utcát szegélyző ingatlanok telekhatárai folytatásaként az utcában kereszt irányú bazaltkockakő sávok találhatók. Az utca északi oldalán 6A burkolatcsere során a fontos szempont volt a jelenlegi karakter megtartása és az illeszkedés a már felújított közterekhez. Az utca burkolata a Jókai térrel azonos porfírral készül.