Vállalkozási szerződés keretében Budapest, IX. Kerület, Kosztolányi Dezső Általános Iskola és a Weöres Sándor Általános Iskola és Gimnázium számára közétkeztetés biztosítása. Nyertes Ajánlattevő az iskoláskorú gyermekek részére tanítási napokon napi egyszeri főétkezést (ebéd) és kétszeri kis étkezést (tízórai, uzsonna) biztosít. Nyertes Ajánlattevő a szolgáltatás nyújtására hétfőtől péntekig, illetve egyéb tanítási napokon köteles. Nyertes Ajánlattevő köteles továbbá a megrendelt adagszám mennyiségétől függetlenül a tanítási szünetekben az ügyeletes, illetve étkezést igénylő gyermekek részére előzetes megrendelés alapján háromszori, illetve egyszeri étkezést biztosítani. A szolgáltatással érintett tanítási napok száma az elmúlt év adatai alapján: 181 nap/év. Tízórai biztosítása tanulók részére: 390 adag/nap; ebéd biztosítása tanulók részére: 560 adag/nap; uzsonna biztosítása tanulók részére: 390 adag/nap; ebéd biztosítása alkalmazottak részére: 15 adag/nap.