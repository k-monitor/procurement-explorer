Építési beruházás [322/2015. (X. 30.) Korm. rendelet 14. § (1) bekezdés a) pont]. Vállalkozási keretszerződés alapján – a műszaki leírás tételjegyzékében részletezett – javítási munkák elvégzése eseti megrendelések szerint, az ajánlatkérő kezelésében, illetve a későbbiekben kezelésébe kerülő hidak, és átereszek alépítményén, felszerkezetén, hídtartozékain, szigetelés és burkolatrendszerén, vízelvezető rendszerén, dilatációs szerkezetén, korrózióvédelmi bevonatain, azok esetleges teljes körű, vagy kisebb meghibásodásai, sérülései esetén, az ajánlatkérő írásbeli bejelentése alapján, az eseti megrendelésekben megadott hidak, átereszek helyén (útszám, szelvényszám helyazonosítással). Az elvégzendő munkák megrendelésére legfeljebb nettó 2 000 000 000 HUF keretösszegig kerül sor a ténylegesen jelentkező beszerzési igények (eseti megrendelések) függvényében. A részletes műszaki információkat a közbeszerzési dokumentumok műszaki leírás fejezete tartalmazza.