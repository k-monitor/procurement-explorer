Szállítási szerződés diagnosztikumok beszerzésére az alábbiak szerint: 1. rész: Szarvasmarha enzootiás leukózis vírus (BLV) elleni ellenanyag szarvasmarha és más állatfajok vérmintájából és szarvasmarha tejmintából történő kimutatására alkalmas ELISA teszt. 2. rész: Sertés brucellózisát okozó baktérium (Brucella suis) elleni ellenanyag sertés és vaddisznó vérmintából történő kimutatására alkalmas ELISA teszt. 3. rész: Juhok brucellózisát okozó baktérium (Brucella melitensis) elleni ellenanyag vérmintából történő kimutatására alkalmas ELISA teszt, melyben azonos hígításban használható a juh és a kecske vérminta. 4. rész: Aujeszky-betegséget okozó vírus (PHV-1) elleni teljes, gB ellenanyag sertés és vaddisznó vérmintából történő kimutatására alkalmas ELISA teszt. 5. rész: Szarvasmarhák vírusos hasmenését okozó vírus (BVDV) kimutatására alkalmas ELISA teszt, mely vérsavóból képes kimutatni a BVD vírus antigénjét, tehát nem kell alvadásában gátolt vérből fehérvérsejteket izolálni.