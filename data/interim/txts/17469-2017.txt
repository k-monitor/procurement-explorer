Ténylegesen kihasználható űrtartalom 50 ± 5 % liter. Főbb méretek (a korábbi DIN 30713 szabványban szereplő adatokhoz igazodva): a teljes hossz (magasság): 740-750 mm, a teljes szélessége: 430-440 mm, a teljes mélysége: 330 – 340 mm közötti, a bedobó nyílás: fekvő tájolású, ovális, vagy elnyújtott lekerekített négyszög alakú és 100-150 x 250-300 mm (magasság, szélesség) befoglaló méretű, a falvastagság: az alj esetében 2,9-3,1 mm, a tető esetében 3,3-3,5 mm. Az edénytest és fedél alapanyaga magas molekuláris számú, speciális alacsony nyomású polietilén, UV sugárzás ellen stabilizált (HDPE) kivitelű, színe világoszöld (RAL 6017 vagy 6018). Az edények gyártásához csak új anyag használható fel, regenerált nem. Az összsúlyon belül a műanyag edény súlya legfeljebb 5 kg. A felerősítő szerelvények korrózióálló, magas szilárdságú horganyzott acél anyagból készüljenek. Az ajánlattevőnek minimális 24 hónap jótállást kell nyújtania. Az alkatrészek utánpótlását legalább 5 évig kell biztosítani.