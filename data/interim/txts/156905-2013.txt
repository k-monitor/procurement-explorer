Vállalkozási szerződés a Veszprém Megyei Kormányhivatal szervezeti egységeinek elhelyezésére szolgáló ingatlanok takarítási munkáinak elvégzésére az alábbiak szerint: 1. rész: ajkai ingatlanok takarítási munkái; 2. rész: balatonalmádi ingatlanok takarítási munkái; 3. rész: balatonfüredi ingatlanok takarítási munkái; 4. rész: balatonfűzfői ingatlanok takarítási munkái; 5. rész: devecseri ingatlanok takarítási munkái; 6. rész: pápai ingatlanok takarítási munkái; 7. rész: sümegi ingatlanok takarítási munkái; 8. rész: tapolcai ingatlanok takarítási munkái; 9. rész: várpalotai ingatlanok takarítási munkái; 10. rész: veszprémi ingatlanok takarítási munkái; 11. rész: zirci ingatlanok takarítási munkái. A beszerzés tárgyát képezi a takarítandó ingatlanokban a munkaidő befejezéséhez igazodó napi takarítás és évente 2 alkalommal történő nagytakarítás a nyertes ajánlattevő saját eszközeivel, valamint az ajánlati dokumentációban részletezett ingatlanokban és specifikációkkal az ingatlanok belső alapterületén (takarítandó területén) rendszeres és éves nagytakarítási és külső-belső ablaktisztítási feladatok ellátása. A beszerzés tárgyát képezi továbbá valamennyi rész tekintetében, a higiéniás termékek biztosítása is. Az ajánlattevőnek a feladat ellátásához szükséges tisztító-, fertőtlenítő-, illatosító-, valamint töltő anyagokat, I. osztályú kéztörlő papírt és WC papírt, kézkímélő folyékony szappant, WC illatosítót saját költségén kell biztosítania, illetve - a már használatban lévő - kiürült WC papírtartókat, kéztörlő papírtartókat, WC illatosítókat és folyékony szappan-adagolókat folyamatosan, a felmerülő igényeknek megfelelően fel kell töltenie. A feladatok és feltételek részletezését az ajánlati dokumentáció tartalmazza.