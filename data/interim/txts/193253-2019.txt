Élelmiszeripari termékek beszerzése a Márianosztrai Fegyház és Börtön részére adásvételi szerződés keretében, 2 részajánlattételi körben. Ajánlatkérő és a nyertes ajánlattevő(k) között határozott idejű, 24 hónapra hatályos adásvételi szerződés jön létre. A megjelölt mennyiségek Ajánlatkérő 24 havi szükségletét fedezik azzal, hogy a termékenként előírt mennyiségektől - az egységár vagy más szerződéses feltételek módosítása nélkül - Ajánlatkérő plusz 20 %-kal eltérhet (azaz termékenként a teljes mennyiség legalább 100 %-a, legfeljebb 120 %-a kerül lehívásra), az egységár és egyéb szerződéses feltételek módosítása nélkül. A beszerzés tárgyának meghatározása a 321/2015. (X. 30.) Korm. rendelet 46. § (3) bekezdés rendelkezésének figyelembevételével történt a beszerzendő termékek jellegének egyértelmű meghatározása érdekében. A megnevezett termékekkel (és gyártmányokkal) egyenértékű teljesítést elfogad az Ajánlatkérő. Kétség esetén az egyenértékűség bizonyítása ajánlattevőt terheli.