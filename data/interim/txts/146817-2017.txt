Adásvételi szerződés – Lézeres cső- és zártszelvény megmunkáló berendezés. Teljes mennyiség: 1 darab lézeres cső- és zártszelvény megmunkáló berendezés. Elvárt minimum paraméterek: — lézerforrás típusa: fiber (optikai szál vezetésű) lézerforrás, — optikai nyersanyag pozíció bemérő megléte, — legnagyobb névleges kimenő teljesítmény: 2 000 W, — legkisebb vágásrés: 0,09 mm, — tokmány típusa: 2+2 pofás önbeálló. Aszimmetrikus oldalszélességű szelvény befogására képes. Nyitás / zárás automatikus, — legkisebb befogható átmérő: 20 mm, — legnagyobb befogható átmérő: 200 mm (zártszelvénynél a befogható szelvény átlója), — maximálisan beadagolható szelvény hossza: 6 000 mm, — maximálisan kiadagolható szelvény hossza: 3 000 mm, — félautomata beadagolás 80 mm-es csőátmérőig, — szimultán 4 tengely vezérlésére alkalmas NC vezérlésű modul, ISO kód beolvasási lehetőséggel. A szerszámgép CAD/CAM szoftvere kapcsán elvárt minimum paraméterek: — 3D-s tervező felület, — egyaránt alkatrész rajzolási és beimportálási lehetőség, — terítékképzés a kiválasztott szelvényen, — automatikus, de minden paraméterében módosítható szerszámozás, — teljes szimuláció ütközés ellenőrzéssel, — post processzor a fenti berendezéshez. További elvárt minimum paraméterek: — 48 órán belüli kiszállás a szerszámgép meghibásodása esetén (jótállási időszak alatt). Nyertes ajánlattevő feladata a berendezés leszállítás, helyszíni telepítése és beüzemelése egyaránt. Felhívjuk ajánlattevők figyelmét, miszerint ajánlatkérő a beszerzés tárgya szerinti berendezés beszerzésének részbeni finanszírozása kapcsán a GINOP-1.2.1-16 – 2017 -00142- Mikro-, kis- és középvállalkozások termelési kapacitásainak bővítése tárgyú pályázaton indul, melynek kapcsán pályázatát benyújtotta.