Az eljárást megindító felhívás B mellékletében I-IV. részek alatt meghatározott munkaügyi kirendeltségeken megvalósítandó átalakítási és bővítési munkák során felmerülő valamennyi közbeszerzési eljárás lefolytatása keretében és a megvalósítás folyamán beruházás-lebonyolítói szolgáltatás nyújtása a dokumentációban foglaltak szerint, ugyanakkor nem képezi a nyertes ajánlattevő feladatát a közbeszerzési eljárások lefolytatásával kapcsolatban jelentkező, az ügyvédekről szóló 1998. évi XI. törvény 5. §-ának (1)-(2) bekezdésében meghatározott tevékenység ellátása, a hivatalos közbeszerzési tanácsadói szolgáltatás nyújtása, valamint műszaki ellenőri és a tervezői művezetés biztosítása. A nyertes ajánlattevő feladatainak részletes leírása: — az építőipari kivitelezési tevékenység megvalósításához szükséges hatósági engedélyek megszerzésében való közreműködés (pl.: építési és használatbavételi engedély), az eljárások megindításához szükséges kivitelezői anyagok ellenőrzése és az Ajánlatkérő által biztosítandó anyagok előkészítése, — jelen pályázati konstrukcióban elszámolható és a nem elszámolható költségek, valamint a projektterv, és a megvalósíthatósági tanulmány megismerése, — kivitelezési ajánlati dokumentáció elkészítése, — a megbízás tárgyára vonatkozó beruházás megvalósulási ütemtervének elkészítése az építtetővel egyeztetve (integrálva a kivitelező építési műszak ütemezését, a közbeszerzések minőségbiztosítási rendszerét és határidőit), melynek betartatásáért felelős, — kivitelezői szerződéses feltételek ellenőrzése, véleményezése, a kapcsolódó költségvetési sorokat, és a garanciális visszatartásokat figyelembe véve, — a kivitelezési dokumentáció felülvizsgálata, ellenőrzése, különös tekintettel a költségvetési kiírásra, és az elszámolhatósági szabályokra, — közbeszerzési eljárás során kért kiegészítő információk műszaki részének megválaszolása, — beérkezett kivitelezői ajánlatok értékelése, javaslattétel a kivitelező kiválasztására, — a kirendeltség, a tervező, a kivitelező, az építési műszaki ellenőr tevékenységének koordinációja, ellenőrzése, ügyelve az arculati előírások betartására is, — árviták rendezése (pótmunkák esetében azok megrendelésének és elszámolhatóságának szabályai szerint), — az építési munkaterület biztosítása és átadása a kivitelező részére, — az építőipari kivitelezési tevékenység megkezdésének az építésfelügyeleti szervhez történő jogszabályban előírt bejelentése és az ehhez szükséges mellékletek összeállítása, — az építési napló ellenőrzése, — az építési területen egy időben dolgozó társ- és alvállalkozók (pl.: informatikával, eszköz-beszerzéssel foglalkozók) munkájának koordinálása, — kivitelezési kooperációkon való részvétel szükség szerint, de legalább havi egy alakalommal, arról emlékeztető/jegyzőkönyv összeállítása és megküldése, különös figyelmet fordítva a határidőkre, az EU-s projektek támogatási rendszerében tapasztalható átfutási időkkel kalkulálva, — bármilyen, az építkezés eredményét befolyásoló változásról az építtető haladéktalan írásbeli értesítése, — a beruházási folyamat minden lépéséről, havonta írásbeli és fotó dokumentációs jelentés készítése, melyben dokumentálja megtett intézkedéseit (szakhatósági beadványok stb.), — a beruházási ütemezés ellenőrzése, és a módosulások folyamatos felvezetése (nyilvántartása), — kéthetenként jelentés írása, melyben kitér a beruházás készültségére az ütemterv függvényében, lemaradás tapasztalása esetén annak jelzése, és az eltérések okának megjelölésével - amennyiben szükséges, intézkedési javaslat megtétele az építtetőnek, műszaki ellenőrnek a felmerült okok megszüntetésére, — a műszaki átadás-átvételi és a birtokbaadási eljárásban való részvétel, — szakhatóságokkal és közművekkel való kapcsolattartás, — közműfejlesztési hozzájárulások megfizetésének és közüzemi szerződések megkötésének előkészítése, — garanciális bejárás előkészítése és lebonyolítása, — előzetesen felé jelzett dokumentáció hiánytalanul, határidőre történő átadása, — a kivitelező munka- és tűzvédelmi, valamint munkaügyi dokumentációjának ellenőrzése a műszaki ellenőrök bevonásával, — műszaki ellenőr(ök) tevékenységének ellenőrzése, teljesítés igazolásának ellenjegyzése, figyelembe véve a költségvetési sorokat és finanszírozhatóságot, — a kivitelezés folyamán keletkező bontási és építési hulladék szakszerű kezelésének ellenőrzése a műszaki ellenőrökön keresztül, — gyakorlati tapasztalatával segíti a projektmegvalósítást, ügyelve az előlegfizetési kötelezettségre, az alvállalkozói és a fővállalkozói kifizetések kötelező határidejére, a szállítói és az utófinanszírozás különbözőségére, — ÚSZT arculati előírások használata a dokumentáció során, — feladatát a 191/2009. (IX. 15.) Korm. rendeletben foglaltaknak megfelelően végzi.