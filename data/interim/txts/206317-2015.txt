Ajánlatkérő üzleti tevékenységének támogatására Oracle adatbázis kezelő szoftvereket alkalmaz. A nemzeti útdíjfizetési rendszer éles környezetében jelenleg tranzakciós és elemzési célú adatbázisok egyaránt működnek, egymástól elválasztva, hogy a különböző természetű terhelés ne befolyásolja negatívan a tranzakciós rendszer teljesítményét. Ennek következtében viszont állandó megoldandó feladat, hogy a tranzakciós (forrás)rendszer adatai rendszeresen és lehetőleg kis késleltetést elszenvedve átjussanak az elemzési/riportolási célú (cél)adatbázisba. Nyertes ajánlattevő feladata a felhívás II.1.2. pontja szerinti teljesítési helyre a felhívás II.2.1. pontjában részletezett mennyiségű és az ajánlati dokumentáció III. fejezet, közbeszerzési műszaki leírásban meghatározott műszaki tartalommal bíró Oracle GoldenGate vagy azzal egyenértékű szoftverek szállítása a hozzájuk tartozó egy éves szoftverfrissítési és licenctámogatási [Oracle Software Update license & Support (SULS)] szolgáltatással. A szolgáltatás keretében az Ajánlatkérő a beszerzendő szoftver elemek verziófrissítéseinek elérhetőségét, szakértői tanácsadást, támogatást, technikai jellegű tájékoztatást, ismert problémára való figyelemfelhívást, az Oracle üzemeltetői tudásbázishoz való hozzáférést, telefonos támogatást vár el.