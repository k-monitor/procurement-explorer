A Fővárosi Vízművek Zrt. csoportos biztosítási szerződést kíván kötni azon lakossági és közületi fogyasztói javára, akik a csoportos biztosításhoz biztosítottként csatlakozni kívánnak. A csoportos biztosítás a következő események bekövetkeztére nyújtana fedezetet: — keresőképtelenség esetén, — munkanélküliség esetén, — vízelfolyás esetén (kizárólag az elfolyt víz értékére és azon belül is kizárólag arra a mennyiségre, amire az Fővárosi Vízművek Zrt. nem térít). A „Cseppnyi biztonság” elnevezés a szolgáltatás projekt neve, a piacra vezetés más fantázianévvel történik. A beszerzés célja, hogy a Fővárosi Vízművek Zrt. a közbeszerzési eljárás során nyertes biztosító társasággal a közbeszerzési eljárást követően létrehozzon egy biztosítási terméket. A konstrukcióban külön csomag kerül kialakításra a nem természetes személy fogyasztókra vonatkozóan, mely csomag kizárólag vízelfolyásra térít.