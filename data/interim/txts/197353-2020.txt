Vállalkozási szerződés keretében a Harkányi Termál Rehabilitációs Centrum Nonprofit Korlátolt Felelősségű Társaság betegeinek étkeztetése egyéni tálcás és/vagy éttermi rendszerben, a szállodai szárny vendégei részére emelt szintű svédasztalos reggeli és ebéd, valamint a'la carte vacsora biztosítása 22:00 óráig. Az Ajánlatkérő alkalmazottai részére térítéses étkeztetés (ebéd) biztosítása. Nyertes Ajánlattevő az Ajánlatkérő által megrendelt ételeket teljes egészében - az alapanyag tárolástól a tálalásig - helyben köteles előállítani, az Ajánlatkérő által biztosított, 7815 Harkány, Zsigmondy sétány 1. sz. alatt található főzőkonyhán. A szolgáltatás ellátásához szükséges minden tevékenységet - alapanyag tárolástól a tálalásig - az Ajánlatkérő által biztosított helyiségekben kell elvégezni. Nyertes Ajánlattevő köteles az előírásoknak és a jogszabályoknak megfelelően rendeltetésszerűen üzemeltetni az Ajánlatkérő által átadott főzőkonyhát és tálalókonyhát.