Debreceni SZC Mechwart András Gépipari és Informatikai Technikum Kollégiumának építésének, fejlesztésének és bővítésének előkészítése A Debreceni SZC Mechwart András Gépipari és Informatikai Technikum Debrecen egyik meghatározó szakképző iskolája. Az oktatási intézmény iránt nagy az érdeklődés, melynek következtében nemcsak a városban, vagy az agglomerációban lakó tanulók körében népszerű az intézmény. Jelenleg nem áll rendelkezésre külön kollégium a technikum számára, s a központi kollégiumokban a helyhiány állandó. Annak érdekében, hogy az intézmény adta lehetőségeket nemcsak a debreceni, hanem a keleti régióban lévő diákok számára is elérhető legyen, egy iskolához tartozó kollégium elengedhetetlen. A jelenlegi tendenciák és felmérések alapján 250 fő elhelyezését biztosító kollégium létesítése szükséges a várható igények kiszolgálására. Az üres ingatlan, mely jelenleg megvásárlás alatt áll, közvetlenül az iskolaépület mellett található, mely ideális egy összetett nevelési program megvalósításához. Az ingatlan régészeti lelőhelyen fekszik (Azonosító: 36658) és a településkép védelméről szóló 45/2017. (VII.14.) Önkormányzati rendelet 2. melléklete szerint helyi védelem alatt áll. Jelen fejlesztés az intézményben a debreceni autóipari központ kialakításával összefüggő oktatási és innovációs fejlesztések keretében valósul meg.