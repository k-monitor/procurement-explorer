A közös ajánlatkérő tagok részére országos lefedettséget biztosító előfizetéses mobil távközlési (hangszolgáltatás, kombinált hang és mobil internet szolgáltatás, mobilinternet szolgáltatás, dedikált APN, direkt GSM bekötés, GSM adapter, tömeges SMS) szolgáltatás nyújtása, továbbá mobiltelefonok beszerzése szolgáltatási szerződés keretében. Ajánlatkérő teljesítéssel kapcsolatos részletes elvárásait az Ajánlattételi Dokumentáció tartalmazza majd. A közös ajánlatkérő tagok képviselője a Budapesti Városigazgatóság Zrt., a képviselőn kívül további tagok: a Fővárosi Közterület-fenntartó Nonprofit Zrt. (FKF Nonprofit Zrt.), a Budapest Gyógyfürdői és Hévizei Zrt. (BGYH Zrt.), Fővárosi Településtisztasági és Környezetvédelmi Kft. (FTSZV Kft.), Fővárosi Kertészeti Nonprofit Zrt. (FŐKERT Nonprofit Zrt.), Budapesti Temetkezési Intézet Zrt. (BTI Zrt.), FŐKÉTÜSZ Fővárosi Kéményseprőipari Kft. (FŐKÉTÜSZ Kft.) Budapesti Távhőszolgáltató Zrt. (FŐTÁV Zrt.) és két leányvállalata: a DHK Hátralékkezelő és Szolgáltató Zrt. (DHK Zrt.) és a FŐTÁV-KOMFORT Épületenergetikai Szolgáltató és Fővállalkozó Kft. (FŐTÁV-KOMFORT Kft.), valamint a Fővárosi Vízművek Zártkörűen Működő Részvénytársaság (Fővárosi Vízművek Zrt.).