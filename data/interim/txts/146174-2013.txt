Megbízási keretszerződés. Nyertes ajánlattevő feladata az autópályák, autóutak és főutak használatának díjáról szóló 36/2007. (III. 26.) GKM rendelet 1. § -a szerinti díjfizetés elmulasztása esetében fizetendő pótdíj beszedése (követeléskezelés), az ajánlatkérő által havonta kibocsátott eseti megrendelésben átadott ügyekben, eseti megrendelésenként legalább 10 %-os beszedési sikeresség elérése mellett. A megbízási keretszerződés teljesítése során elvárt szolgáltatás pontos leírását a közbeszerzési eljárás ajánlattételi szakaszában kiadásra kerülő ajánlattételi felhívás valamint az ajánlattételi dokumentáció (közbeszerzési műszaki leírás és szerződéstervezet) együttesen fogja tartalmazni.