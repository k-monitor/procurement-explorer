Az 1. rész tekintetében: Megbízási szerződés a Gazdasági Versenyhivatal kommunikációs stratégiájának kialakítására, eseti marketing kampány tervezésére, lebonyolítására, illetve kapcsolódó szolgáltatások és tanácsadás megrendelésére (reklámügynökségi szolgáltatások). A tevékenység célja marketing eszközökkel segíteni a Gazdasági Versenyhivatal tevékenységét, feladatainak ellátását és küldetésének teljesítését, a hivatal számára törvényben előírt, illetve általa vállalt és kezelt feladatok, témák, ügyek és üzenetek közvetítése a lakosság, a vállalkozások vezetői és a döntéshozók felé. A 2. rész tekintetében: Megbízási szerződés a Gazdasági Versenyhivatal 2013. évi kommunikációs kampányaihoz kapcsolódó médiatervezési és -vásárlási feladatok elvégzésére és kapcsolódó tanácsadás nyújtására. A tevékenység célja a Gazdasági Versenyhivatal üzeneteinek hatékony és széleskörű továbbítása a marketing stratégia függvényében, az annak alapján meghatározott konkrét célokhoz igazodva. Mindkét rész tekintetében a feladatok pontos leírása a B mellékletben található.