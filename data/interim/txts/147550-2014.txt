1 db mikro-röntgendiffraktométer beszerzése: A beszerezni kívánt műszer egy olyan mikro-röntgendiffrakciós készülék, amely alkalmas változatos típusú, méretű és mennyiségű szilárd minták röntgendiffrakciós szerkezetvizsgálatára. A műszer képes nagyobb minták lokális, mikrométeres nagyságrendbe eső részleteinek, továbbá kis mennyiségű por és tömbi minták szerkezetvizsgálatára. Rendelkezik nagy apertúrájú, kétdimenziós detektorral, amellyel lehetséges kétdimenziós diffrakciós ábra felvétele egyetlen felvétellel. A műszer alkalmas mind por-diffrakciós, mind egykristály-diffrakciós felvételek készítésére is. A rendszer konfigurálható Laue-pontok vagy monokromatikus Debye-körök felvételére transzmissziós vagy diffrakciós módban. Lehetőség van adatgyűjtésre a teljes tartományban kristályos-amorf hányad, fázisanalízis és krisztallit-méret meghatározáshoz egyetlen, a detektor mozgatása nélküli felvétellel. Lehetőség van különböző jellegű mintatartók alkalmazására transzmissziós és diffrakciós felvételekhez porok és kisméretű minták elemzéséhez, továbbá görbe felületű minták vizsgálatára is. Kollimátorok segítségével lehetőség van a 10 mikrométeres tartomány röntgendiffrakciós elemzésére. Részletesen a dokumentációban.