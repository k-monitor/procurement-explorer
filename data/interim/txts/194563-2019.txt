A Semmelweis Egyetem részére gyógyszerkészítmények beszerzése (IV. főcsoport) adásvételi keretszerződés keretében, lehívások (normál, rendkívüli (ún. statim) és életmentő) útján. A szerződés a keretösszeg kimerüléséig (mely az alap + opciós mennyiségre (alapmennyiség 50 %-a) nettó 234 540 328,- Ft), de legfeljebb 18 havi időtartamra jön létre. A beszerzésnek nem tárgyai az ÁEEK által, a fekvőbeteg szakellátást nyújtó intézmények részére történő gyógyszer-, orvostechnikai eszköz és fertőtlenítőszer beszerzések országos központosított rendszeréről szóló 46/2012. (III. 28.) Kr. alapján beszerzett készítmények. A 46/2012. (III. 28.) Kr. 6. § (7) bekezdése alapján az ÁEEK által később, a szerződés hatálya alatt beszerzett készítmények az ÁEEK által kötendő szerződés, illetve keretmegállapodás hatályba lépését követően szintén kikerülnek a nyertes ajánlattevők által szállítandó készítmények közül.