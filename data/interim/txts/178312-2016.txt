Ajánlatkérő a jelen közbeszerzési eljárás eredményeképpen Tervezői művezetésre irányuló megbízással vegyes tervezési szerződést kíván kötni a közbeszerzési eljárás nyertes ajánlattevőjével. A szerződés (beszerzés) tárgya: A Máriaremetei Uszoda módosított építési engedélyezési és építészeti-műszaki kivitelezési tervdokumentációjának teljes körű elkészítése, valamint a kivitelezés során tervezői művezetési feladatainak elvégzése. AK felhívja az AT-k figyelmét arra, hogy AK a jelen felhívásban az Európai Uniós Hivatalos Lap Kiadóhivatala által bevezetett terjedelmi korlát miatt rövidítéseket használ. Az egész felhívásra érvényes általános fogalmak rövidítései: Ajánlatkérő: AK, Ajánlattevő: AT, felhívás: felh., szakember: SZE, referenciamunka: RM. A további használt rövidítéseket az egyes kifejezések, fogalmak után adjuk meg.