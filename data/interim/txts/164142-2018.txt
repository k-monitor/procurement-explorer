Keretszerződés keretében közfoglalkoztatási programokhoz szállítójárművek bérlése 2 ajánlati részben. Bérleti szerződés keretében az ajánlatkérő részére a műszaki dokumentációban pontosan meghatározott paraméterek szerinti, 122 db 6 fő szállítására alkalmas ponyvás/dobozos gépjármű, illetve 26 db minimum 8 fős mikrobusz beszerzése és üzemeltetése nettó 660 000,000- HUF keretösszeg erejéig. A gépjárművekre vonatkozó részletes műszaki elvárásokat a Közbeszerzési Dokumentumok mellékletét képző Műszaki leírás tartalmazza. A felhívásban, valamint a közbeszerzési dokumentumokban szereplő meghatározott gyártmányra, eredetre, típusra történő hivatkozás csak a közbeszerzés tárgyának egyértelmű és közérthető meghatározása érdekében történt. Ajánlatkérő a 321/2015. (X. 30.) Korm. rendelet 46. § (3) bekezdése alapján azzal mindenben egyenértékű terméket elfogad.