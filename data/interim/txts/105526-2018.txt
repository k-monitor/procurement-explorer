A beszerzés tárgya Budapest X. kerületében, a Mázsa téren létesítendő fedett uszodakomplexum és multifunkcionális sportcsarnok többváltozatú döntéselőkészítő dokumentációja (költségbecsléssel és az üzemeltetéssel összefüggő gazdaságossági számításokkal), építési engedélyezési tervdokumentációja, valamint egyéb szükséges engedélyezési dokumentációk, továbbá opcióként a kiviteli tervdokumentáció elkészítése. A cél egy ötszáz fő néző befogadására alkalmas uszodakomplexum és egy háromezer fő néző befogadására alkalmas sportcsarnok felépítése a kapcsolódó kiszolgáló funkciókkal, amely megfelel a sportszakmai elvárásoknak és a szakmai előírásoknak, a megvalósítási és az üzemeltetési költségek tekintetében pedig a kormányzat takarékossági követelményeit is szem előtt tartja.