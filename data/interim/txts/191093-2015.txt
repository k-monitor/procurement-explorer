A Krajnyik Akác András Sportcsarnok fejlesztésének részleges finanszírozásához szükséges 300 millió Ft összegű hitelfelvétel. Az ügylet időtartama: 5 év, az alábbiak szerint: A hitelösszeg kifizetése: az igénybevételi lehetőség megnyílása: 3.8.2015. az igénybevételi lehetőség megszűnése: 24.6.2016. A tőketörlesztés 4 év alatt, egyenletes, negyedéves részletekben, az adott negyedév utolsó munkanapján történik a következőképpen: Első tőketörlesztés 31.7.2016. Utolsó tőketörlesztés: 31.7.2020. Ajánlatkérő kiköti az előtörlesztés lehetőségét, abból a célból, hogy 2018. évben felülvizsgálatra kerülhessen a hitelügyletből származó adósság jelen önkormányzati ciklus lejártáig történő teljes körű törlesztésének kérdése. Az előtörlesztés megengedett, előtörlesztési díj nem számítható fel. A kölcsön biztosítékai: A hitel és járulékai visszafizetésének fedezete az ajánlatkérő mindenkori költségvetése. A hitel visszafizetésére az ajánlatkérő jelzálogjogot nem biztosít. Az ajánlattevőknek ajánlatukban szerepeltetniük kell a jelen ajánlati felhívás feladásának napján érvényes alapkamatot (3 havi BUBOR), valamint a kamatfelárat, ezen felül a hitelhez kapcsolódó egyéb esetleg felszámított díjaikat (így pl. egyszeri díj, rendelkezésre tartás díja). Ajánlattevőknek meg kell jelölniük az ajánlatukban általuk ajánlott hitel költségét (azaz a hitel adósságszolgálata és a hitelösszeg közti különbözetet), a teljes futamidő alatt forintban meghatározva. Az ajánlatok összehasonlíthatósága végett az ajánlattevőknek a hitelköltség számításánál a következő hitellehívással kell számolniuk: 2015.12.31-e a hitel 50 %-ának lehívása, 24.6.2016-e a hitel maradék 50 %-ának a lehívása. Ténylegesen ajánlatkérő a fent rögzített igénybevételi időszak teljes tartama alatt jogosult a lehívásra, a lehívási napok rögzítése kizárólag a pontos hitelköltség-számítás érdekében történt. Ajánlatkérő a legalacsonyabb összegű ellenszolgáltatás alatt a legkisebb összegű hitelköltséget érti.