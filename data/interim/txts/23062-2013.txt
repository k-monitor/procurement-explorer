Vállalkozási szerződés a Szegedi Tudományegyetem számítástechnikai eszközeinek átalánydíjas rendszergazdai felügyeletére, karbantartására és eseti javítására, keretmegállapodásos eljárás keretében. — A szolgáltatás célja a számítástechnikai eszközök működésének folyamatos biztosítása. — A szolgáltatás vonatkozik a hardver (alkatrészek, részegységek) és szoftver elemekre is. — Az eljárás keretében a „munkaállomás” és „szerver” definíció szerint jelenti az egységként kezelendő számítógépet többek között a kapcsolódó billentyűzettel, egérrel, monitorral, hangszóróval, laptop esetén dokkoló egységgel és egyéb közvetlenül kapcsolódó eszközzel, továbbá a számítógépre telepített alkalmazásokat, mint operációs rendszer és felhasználói programok. — A hardvereket legfeljebb a központosított közbeszerzésben elérhető legalacsonyabb ellenértékért lehet leszállítani. — Garanciával rendelkező meghibásodott eszközök garanciális ügyintézése az ajánlatkérő meghatalmazásának megfelelően. — A szolgáltatás keretében a vállalkozónak a felügyelt eszközök tekintetében a hardver és szoftver elemekről naprakész nyilvántartást kell vezetnie, az ajánlatkérő által előírt és rendelkezésre bocsátott formában. — Az eljárás keretében a munkaóra: munkanap reggel 8-16 óráig.