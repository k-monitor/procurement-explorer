Keretmegállapodás ivóvízminőség-javító beruházásokkal kapcsolatos FIDIC mérnöki és műszaki ellenőri feladatok ellátására. A keretmegállapodásban nyertes által elvégzendő főbb feladatok a keretmegállapodás alapján: Ivóvízminőség-javító beruházásokkal kapcsolatos FIDIC mérnöki és műszaki ellenőri tevékenységek teljes körű ellátása, különösen az alábbi szolgáltatási tevékenységek figyelembevételével: - Ajánlatkérő érdekében eljárva a kiviteli munkák felügyelete, az esetleges vállalkozói követelések, változtatási javaslatok elbírálása, - A FIDIC Sárga könyv (Üzemek, telepek és tervezés-építési projektek szerződéses feltételei elektromos és gépészeti létesítményekhez valamint vállalkozó által tervezett építési és mérnöki létesítményekhez, 2011. évi magyar nyelvű kiadás) szerinti szerződések (20 db szerződés, amelyeknél előreláthatólag egyidejű teljesítést kell végezni) ellenőrzése, (ajánlatkérő felhívja a figyelmet arra, hogy egyes kivitelezési közbeszerzések (konzultációk) építési munkái FIDIC Piros Könyv (Építési munkák szerződéses feltételei a Megrendelő által megtervezett magas- és mélyépítési munkákhoz, 2005. évi magyar nyelvű kiadás) szerint valósulhatnak meg) - az építési műszaki ellenőri feladatok teljes körű elvégzése az ezt szabályozó az építőipari kivitelezési tevékenységről szóló 191/2009. (IX. 15.) Korm. rendelet, valamint a 244/2006. (XII. 5.) Kormányrendelet, illetve más vonatkozó jogszabályok kötelező tartalma szerint, minden a munkákhoz szükséges szakirányra és megvalósítási szakaszra (tervezés, kivitelezés) kiterjedően. - Tervszerű előrehaladás nyomon követése, igazolása - A Projekt megvalósítására kötött szerződések szerinti létesítmények maradéktalan, igazoltan a minőségi előírásoknak megfelelő megvalósításának kikényszerítése; - A feladatok végrehajtásához szükséges szakértő és egyéb személyzet biztosítása, a vállalkozói teljesítések és azok elszámolásának folyamatos ellenőrzése; - A meglévő és megszerzendő engedélyek ellenőrzése, azok érvényességének nyomon követése, az adatszolgáltatásra vonatkozó előírásaik időbeli követése, továbbá a teljesítés követése; - A kedvezményezett szakértőjeként a Projekthez kapcsolódó közbeszerzési dokumentációk elkészítésében, valamint a közbeszerzési eljárásokban a bíráló bizottságban való részvétel; - A jogi kérdéseket is érintő/tartalmazó műszaki dokumentumok előkészítésében való részvétel, együttműködés a Megbízó jogi képviseletét ellátó ügyvéddel (vagy ügyvédi irodával); - Rendelkezésre állás és közreműködés a műszaki átadás-átvételi eljárást követő folyamatokban a jótállási időszak alatt (kivitelezési közbeszerzésben bírálati részszempont: 1-3 év, azaz 12-36 hónap); - Kivitelezési munkák során a kooperációs megbeszélések biztosítása, koordinációk levezetése, jegyzőkönyvezése. A FIDIC Mérnöknek együtt kell működnie valamennyi projekt PIU műszaki szakértőjével és a PIU vezetővel/projekt menedzserrel. Amennyiben szükséges, részt kell vennie a havonkénti PIU értekezleteken. Munkájáról havonta beszámolót kell készíteni a PIU műszaki szakértőjének. Döntéseit egyeztetnie szükséges a műszaki szakértővel és a PIU vezetővel/projekt menedzserrel. Nyertes ajánlattevőnek a hazai, illetve az EU-s szabályzatok ismeretén túl a FIDIC általános szerződéses feltételei szerint kell működnie és a projekt előrehaladása során a megkötött FIDIC alapú Építési Szerződés ismeretében szükséges eljárnia. A szolgáltatással érintett keretmegállapodás keretösszege nettó 268 600 000 HUF (az eltérés mértéke +40 %), az ezek alapjául szolgáló kivitelezési munkák becsült értéke: nettó 6 424 993 464 HUF (az eltérés mértéke + 40 %). További részleteket jelen eljárás ajánlati dokumentációja tartalmazza.