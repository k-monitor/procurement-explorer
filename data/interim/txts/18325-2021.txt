Debreceni SZC Mechwart András Gépipari és Informatikai Technikum fejlesztésének előkészítése A nyertes ajánlattevő feladata a Debreceni SzC Mechwart András Gépipari és Informatikai Technikum (4025 Debrecen Széchenyi utca 58.) belső tereinek komplex felújításához, meglévő tantermek, tanműhelyek korszerűsítéséhez, átalakításához, a külső nyílászárók cseréjének befejezéséhez, a helyi védettség alatt álló épület homlokzatának felújításához, a tetőszerkezet javításához, szükség esetén cseréjéhez, az új szárny hőszigeteléséhez és az új beruházások (új tantermek, tanműhelyek építése, közösségi tér kialakítása, épület bővítés) építési munkáihoz szükséges tervezési feladatok elvégzése. Az intézmény főépületébe 1911-ben költöztek be az első tanulók. A 80-as években egy új szárny épült hozzá, de a növekvő tanulói létszám miatt az intézmény bővítése halaszthatatlan.2018-ban a főépület nyílászárói kicserélésre kerültek. Kisebb karbantartási, felújítási munkákat végeztünk az elmúlt években, de az épület teljes egésze felújításra és bővítésre szorul. Jelen fejlesztés az intézményben a debreceni autóipari központ kialakításával összefüggő oktatási és innovációs fejlesztések keretében valósul meg.