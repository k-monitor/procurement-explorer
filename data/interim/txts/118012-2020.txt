A Fővárosi Vízművek Zrt., mint ajánlatkérő ajánlatot kér „Adásvételi szerződés asztali számítógépek és monitorok, valamint Notebookok szállítására a Fővárosi Vízművek Zrt. részére” tárgyú közösségi eljárásrendben indított nyílt közbeszerzési eljárásban. Ajánlatkérő jelen közbeszerzési dokumentációt és mellékleteit (továbbiakban: dokumentáció) a közbeszerzésekről szóló 2015. évi CXLIII. tv. (a továbbiakban: Kbt.) 57. §-a alapján, figyelemmel az elektronikus közbeszerzés részletes szabályairól szóló 424/2017. (XII. 19.) Korm. rendeletben (a továbbiakban: EKR rendelet) foglaltakra bocsátja ajánlattevők rendelkezésére. A közbeszerzési eljárás kettő részből áll. Az ajánlatkérő a részajánlattétel lehetőségét az alábbiak szerint biztosítja az ajánlattevők számára: 1. rész: Adásvételi szerződés asztali számítógépek és monitorok szállítására a Fővárosi Vízművek Zrt. részére 2. rész: Adásvételi szerződés Notebookok szállítására a Fővárosi Vízművek Zrt. részére