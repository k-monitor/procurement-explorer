Adásvételi keretszerződés keretén belül Ajánlatkérő (AK) részére a műszaki leírásban részletezett vizsgálatokhoz szükséges különféle laboratóriumi reagensek és egyéb kiegészítő anyagok beszerzése 14 részben az alábbiak szerint: a) AK az III., IV., V., VI.; VIII., X.; és XIV. részek tekintetében AK a saját tulajdonában lévő laboratóriumi készülékek működtetéséhez szükséges anyagokat kívánja beszerezni, tehát magát az anyagokat kell ajánlattevőnek megajánlania. b) AK az III., IV., V., VI.; VIII., X.; és XIV. részek tekintetében lehetővé teszi azt is, hogy a fenti a) pont helyett Ajánlattevő (AT) a saját maga által megajánlott - de a Tenderlapokon szereplő követelményeknek megfelelő - laboratóriumi készülékek használatba adásával együtt szállítsa a kért anyagokat úgy, hogy ajánlatkérő a laboratóriumi készülékek használatáért az AT által megajánlott bérleti díjat fizet. c) AK I., II., VII., és IX. részek tekintetében a kért anyagok szállítását a Tenderlapokon szereplő követelményeknek megfelelő laboratóriumi készülékek használatba adásával együtt kéri úgy, hogy ajánlatkérő a laboratóriumi készülékek használatáért az AT által megajánlott bérleti díjat fizet. d) AK a XI., XII., és XIII. rész tekintetében a kért anyagok szállítását kéri. e) AK az I.-XIV. részek tekintetében kéri megadni mennyiségként és beárazni az adott részben megjelölt vizsgálatokhoz szükséges egyéb kiegészítő anyagokat is a Műszaki Leírásban foglaltak szerint (pl: kontrollok, kalibrátorok, rendszeroldatok). f) Az AT feladata a megajánlott készülékekhez szükséges víztisztító készülék, valamint a szünetmentes tápegység biztosítása, annak folyamatos karbantartásával, javításának biztosításával. AK a fenti b) és c) pont tekintetében az ajánlat benyújtásától számított 3 évnél régebbi gyártású gépeket (gyári felújított gép) nem fogad el. A készülékek kizárólag új vagy gyári felújított készülékek lehetnek, de a nyertes AT-nek a szerződés teljes időtartama alatt biztosítaniuk kell azok működőképességét. A készüléket AK, mint idegen tulajdont, állományba veszi és arra vagyonbiztosítást köt. I.-XIV. részek esetén: A reageneseknek az előírt kiszállítástól számított felhasználhatósági ideje legalább 3 hónap. I., II., III., IV., V., VI.; VII., VIII., IX. X.; és XIV. részek tekintetében irányadó: AT csak olyan használt készülék ajánlhat meg, amelyre gyártói garancia van, vagyis a szerződés teljes időtartamára jótállási idővel rendelkezik a megajánlott készülék, valamint meghibásodás esetén 24 órán belül, ha szükséges megkezdi az esetleges javításokat. Ha AT a készüléket nem tudja megjavítani, cserekészülék biztosítása szükséges 72 órán belül. Teljes, térítésmentes szervíz biztosítása, a szerződés érvényessége alatt végig (24 hónapra), 24 órás rendelkezésre állási idővel, a kihelyezett készülékekre vonatkozóan kötelező! 5 kieső munkanap esetén cserekészülék biztosítása, a kihelyezett készülékekre vonatkozóan kötelező! A fentieket karakterkorlát miatt AK nem ismétli meg az egyes részeknél. ÁLTALÁNOS KÖVETELMÉNYEK, HA AJÁNLATTEVŐ HASZNÁLATBA ADANDÓ GÉPET IS MEGAJÁNL: 1. AT-nek biztosítania kell a megajánlott készülékek leszállítását, üzembe helyezését, a felhasználók oktatását valamint a tesztek applikációját a használatba adásra kerülő készülékek vonatkozásában is. 2. A szerződés időtartama alatt az ajánlattevő által megajánlott készülékek teljes körű jótállása, szerviz és karbantartás elvégzése ajánlattevő feladata és költsége ÁLTALÁNOS KÖVETELMÉNYEK: 1. A szerződés időtartama alatt AK tulajdonában lévő, illetve a használatba adásra kerülő készülékek on-line csatlakozásának biztosítása AK informatikai rendszeréhez (jelenleg: Integramed/Andromeda) nyertes AT feladata és költsége. 2. Az ártáblában részletezett vizsgálatok elvégzéséhez szükséges reagensek, kontrollok, kalibrátorok, valamint a saját tulajdonú és a megajánlott készülékekhez szükséges működtető oldatok és segédanyagok megajánlását kérjük.